# Caro Cliente: La Verità Sui Progetti IT #

- Titolo originale: *Dear Customer: The Truth About IT Projects*
- Autore: [Allan Kelly](http://agile.techwell.com/articles/original/dear-customer-truth-about-it-projects)
- Traduzione di: [Manuel Paccagnella](http://manuelp.github.com)

Caro Cliente,

Penso sia arrivato il momento per l'industria dell'IT di ammettere come ti facciamo pagare, perché i nostri conti sono a volte un po' più alti di quanto ti aspetteresti, e perché così tanti progetti IT risultano in un disappunto. La verità è che *quando parte un progetto, noi non sappiamo quanto tempo e lavoro sarà richiesto per il suo completamento*. Di conseguenza, non sappiamo quanto costerà. Questo potrà non essere un messaggio che ti fa piacere sentire, in particolare perché sei assolutamente certo di sapere quello che vuoi.

Qui sta un'altra verità, che cercherò di dire il più educatamente che posso. Tu sei, dopo tutto un cliente e, davvero, non dovrei offenderti. Hai presente il detto "il cliente ha sempre ragione"? La realtà è: *tu non sai quello che vuoi*. Potrai saperlo in termini generali, ma il diavolo sta nei dettagli (e più dettagli cerchi di darci in anticipo, più è probabile che i tuoi desideri cambieranno). Ogni volta che ci dai più dettagli, stai offrendo più ostaggi alla fortuna.

Esperti di ingegneria del software come Capers Jones sono convinti che le cose che desideri ("requisiti", come ci piace chiamarli) cambiano un 2% al mese. Personalmente, sono sorpreso che quel numero sia così basso!

Giusto per complicare le cose, il mondo non è certo. Le cose cambiano, e le aziende escono dal mercato. Ricordi Enron? Ricordi Lehman Brothers? I gusti dei clienti cambiano. Ricordi Cabbage Patch Kids? La moda cambia, i governi cambiano, e i concorrenti fanno del loro meglio per rendere la vita difficile. Quindi, veramente, *anche se sai con certezza quello che vuoi quando ci parli per la prima volta, è improbabile che le cose rimangano così a lungo*.

Ho paura di dover dire che ci sono persone nell'industria dell'IT che trarranno vantaggio da questa situazione. Sorrideranno e acconsentiranno quando gli dirai quello che vuoi, fino al punto che firmerai. Da quel momento in avanti la storia cambia: loro sanno che i cambiamenti sono inevitabili, e pianificano di trarre un sano profitto dalle richieste di cambiamenti e successive aggiunte che gli farai, a tue spese.

Già che sono onesto, è vero che alle volte indoriamo la pillola. Potresti non aver bisogno di un data warehouse per il tuo retailer online dal primo giorno. Si, a volte ai nostri ingegneri piace fare più di quanto gli viene richiesto, e si, abbiamo interesse nell'aggiungere cose in modo da poter farti pagare di più.

E' anche vero che abbastanza legittimamente pensi a caratteristiche e funzionalità che vorresti dopo che abbiamo cominciato. Assumi naturalmente che qualcosa sia "dentro" quando noi assumiamo che sia "fuori". E, in spirito di apertura, puoi onestamente dire che non hai mai provato ad approfittartene? (Non parliamo neppure dei bug in questo momento, complicano solamente tutto quanto).

Francamente, dato tutto questo, è toccante che tu abbia così tanta fede nella capacità della tecnologia di produrre valore come preventivato. Ma quando l'IT lo fa, accidenti lo fa in grande. Guarda a quello che ha fatto per Bill Gates e Larry Page, o Amazon e FedEx. Non è interessante che quando l'industria dell'IT sviluppa le cose per sè stessa, finiamo che dei multi-milionari? Quando sviluppiamo per altre persone, questi finiscono per perdere soldi.

Come possiamo parlarti di tutto questo? Beh, impacchettiamo questo orrendo casino e cerchiamo di vendertelo. Per fare questo, siamo costretti a nascondere tutta questa sgradevolezza. Cominciamo con un rituale chiamato stime (quanto tempo pensiamo il lavoro richiederà). *Queste "stime" sono poco più che supposizioni*. Gli esseri umani non riescono a stimare. Lo sappiamo almeno dalla fine degli anni 70, quando Kahneman e Tversky descrissero la "[fallacia della pianificazione](http://en.wikipedia.org/wiki/Planning_fallacy)" nel 1979 e per questo vinsero un Premio Nobel. In pratica, gli esseri umani sottostimano costantemente quanto tempo un lavoro richiederà e sono eccessivamente sicuri delle proprie stime.

A peggiorare le cose, abbiamo una brutta abitudine che dovremmo eliminare. Tra la stima e l'esecuzione del lavoro, di solito cambiamo il team. La stima potrebbe essere fatta dall'equivalente dell'industria dell'IT del Manchester United o dei New York Mets, ma il team che farà effettivamente il lavoro è più che probabile che sia il "fondo del barile" di programmatori, analisti e manager che non si sono mai incontrati prima.

I dati storici (dati sulle stime, attuali, costi, etc.) possono aiutare la pianificazione ma la maggior parte delle aziende non ha i propri dati. E per quelli che invece li hanno, *la maggior parte di questi dati sono peggio che inutili*. Infatti, Capers Jones suggerisce che i dati storici inaccurati sono una delle principali cause di fallimento dei progetti. Per esempio agli ingegneri software raramente vengono pagati gli straordinari, quindi i nei sistemi di tracciamento spesso mancano queste ore extra. Infatti, alcune aziende proibiscono ai propri dipendenti di tracciare più delle proprie ore ufficiali nei loro sistemi.

Quindi, facciamo queste congetture (scusa, stime) e le raddoppiamo (potremmo anche triplicarle). Se il nuovo numero sembra troppo alto, lo riduciamo. Una volta che i nostri ingegneri hanno finito di massaggiare questo numero, lo diamo ai ragazzi delle vendite, che lo massaggiano un altro po'. Dopo tutto, vogliamo che tu dica di sì al prezzo più alto che possiamo proporti. Potrà sembrare terribile, ma ricorda: potremmo aver fatto congetture più alte in prima istanza.

Per favore non sparatemi, sono solo il messaggero.

*Noi non sappiamo quale numero è quello "giusto", ma per rendertelo accettabile, facciamo finta che sia certo e ci prendiamo carico del rischio*. Possiamo fare questo solo se il numero è sufficientemente gonfiato (e, anche allora, spesso sbagliamo). Se il rischio paga, allora ricaviamo un bel profitto. Se non lo fa, non ricaviamo niente e potremmo anche andare in perdita. Se va particolarmente male, tu non ottieni nulla e noi finiamo in tribunale o in bancarotta.

L'alternativa è che tu ti assuma il rischio (ed il casino) e lo fai tu stesso. Sfortunatamente, un'altra triste verità è che l'IT in-house è generalmente peggiore di quello di fornitori specialisti. Per un'azienda software, lo sviluppo è una competenza essenziale: queste aziende vivono o muoiono in base alla loro capacità di consegnare software, e se lavorano male escono dal mercato. L'evoluzione elimina i cattivi esecutori.

L'IT aziendale d'altra parte raramente distrugge un business, anche se danneggia i profitti. Infatti, le ricerche di Capers Jones suggeriscono che *i fornitori specialisti sono generalmente migliori dei dipartimenti IT interni alle aziende*.

I ragazzi delle vendite possono anche mancare, ma l'intero processo di stima è aperto al gioco di molte altri soggetti e per molte altre ragioni. La conclusione è che *se decidi di assumerti il rischio, potresti addirittura aumentarlo*.

So che questo sembra uno scenario in cui non vince nessuno. Potresti semplicemente sederti sullo steccato ed aspettare che Microsoft o Google risolva i tuoi problemi con una soluzione pronta all'uso, ma aspetterando anche i tuoi concorrenti mentre lo fai? Manderai ancora avanti un business quando Google ne produrrà una versione gratuita?

A proposito, fai attenzione ai venditori di olio di serpente che vendono applicazioni pronte all'uso. Una volta che si comincia a parlare di "personalizzazione" o "configurazione", ti incammini su un terreno scivoloso. Configurare una grande installazione SAP non è una questione di selezionare strumenti, opzioni e mettere una spunta. *Configurare grandi pacchetti è una attività di sviluppo non banale, non importa quello che ti è stato detto*. Le persone che si occupano della configurazione potranno anche essere chiamati "consulenti", ma sono in realtà sviluppatori software specializzati.

In realtà non esiste una soluzione semplice e bella a tutto questo. Noi non possiamo risolvere i tuoi problemi per te. Abbiamo bisogno di te, ma tu devi lavorare assieme a noi. *Come cliente, è necessario che tu sia preparato a lavorare con noi, il fornitore, ancora e ancora in modo da ridurre il rischio*. Affrontare tempestivamente ed economicamente i rischi coinvolge decisioni a livello di business e compromessi. Se non sei là per aiutare, noi possiamo o prendere la decisione per te (aggiungendo il rischio che tu non sia d'accordo) o spenderemo il tuo tempo ed i tuoi soldi per affrontarli senza il tuo aiuto.

*Devi essere preparato ad accettare e condividere il rischio con noi. Se non sei preparato ad assumerti alcun rischio, ti faremo pagare molto per tutto il rischio che ci assumiamo*.

Condividere il rischio ha l'effetto di ridurlo, perché una volta che è condiviso con te, il cliente, sei motivato a ridurlo. Uno dei maggiori rischi dei progetti IT è la mancanza di coinvolgimento del cliente. Tu puoi aiutare in questo semplicemente rimanendo coinvolto.

*Alla fine tutto il rischio è tuo*. Tu sei il cliente e tu stai pagando per questo progetto, in un modo o nell'altro. Se fallisce nel produrre valore, è il tuo business che ne soffrirà. Quando condividi i rischi e sei coinvolto da vicino in questo processo, i rischi possono essere affrontati immediatamente invece che essere lasciati a marcire e crescere.

Infine, *puoi anche avere grandi ambizioni, ma dobbiamo lavorare a piccoli passi*. So che questo può suonare poco sexy, ma la creazione di software funziona meglio quando piccola. Le economie di scala non esistono. Infatti, abbiamo *diseconomie* di scala, quindi dobbiamo lavorare su piccoli pezzi ancora, ancora, e ancora. Se sei preparato ad accettare questi suggerimenti, allora premiamo il tasto reset sulla nostra relazione e parliamo un po' di più.

Sinceramente tua,
L'industria IT
